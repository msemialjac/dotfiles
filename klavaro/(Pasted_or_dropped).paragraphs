Nama je jako drago što smo dio Jehovine obitelji i svim srcem trudimo se poštovati načelo podložnosti koje je Jehova postavio. Biblija pokazuje da Jehova cijeni i žene i muškarce. Naprimjer, ona otkriva da je Jehova u 1. stoljeću dao sveti duh i ženama i muškarcima te da je svima njima omogućio da čine izvanredna djela, primjerice da govore raznim jezicima (Djela 2:1 4, 15 18). I muškarci i žene bili su pomazani svetim duhom te im je obećano da će vladati s Kristom na nebu (Gal. 3:26 29). Isto tako, među onima koji će vječno živjeti na Zemlji bit će i žena i muškaraca (Otkr. 7:9, 10, 13 15). Osim toga, žene su kao i muškarci dobile zadatak da propovijedaju dobru vijest i poučavaju ljude biblijskim istinama (Mat. 28:19, 20). Naprimjer, u Djelima apostolskim spominje se kršćanka Priscila, koja je zajedno sa svojim mužem Akvilom pomogla Apolonu, rječitom i vrlo obrazovanom čovjeku, da bolje razumije Božji naum (Djela 18:24 26; w21.02 14 odl. 1; 15 odl. 4).

